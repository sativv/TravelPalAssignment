# Sammanfattning & Analys Travelpal

I detta projektet har jag skapat en applikation som man kan använda för att lättare hålla koll på sina reseplaneringar. Man kan skapa ett nytt konto och därefter lägga till nya resor i form utav antingen affärsresor eller som en vanlig semester. När man skapar sina resor så väljer man vilken stad man ska åka till, i vilket land, hur många resenärer man är samt eventuell packlista. Om det är en affärsresa så kan man lägga till ytterligare mötesdetaljer, om det är en semesterresa så kan man även välja om det är all inclusive eller ej.

När man skapar en ny användare så läggs den till i statisk lista som är kontrollerad av ett repository vid namn UserManager. Sättet jag valde att hantera hur man håller koll på vilken användare som varje resa tillhör var lite annorlunda från vad UML-diagrammet som vi fick rekommenderade. Istället för att varenda konto ska ha en separat lista som en property så skapar jag enbart en stor lista i mitt Travelmanager repository där jag lagt till en property vid typ av User som heter OwnedUser. Denna propertyn sätts till samma användare som är inloggad när resan skapas. På detta sätt blir det mycket enklare att till exempel fylla min ListView med alla registrerade användares resor när man är inloggad som Admin.

Ett pass läggs till automatiskt när en resa skapas genom att jämföra det valda landet i comboboxen som jag har fyllt med en enum som innehåller varje land i världen, med en annan enum som jag endast fyllt med europeiska länder. Beroende på om man flyger inom eller utanför EU så läggs ett pass till i packlistan som antingen får en "required" markering eller ej.

Där är ett antal funktioner från UML-diagrammet som jag valde att ej använda mig utav. Till exempel så implementerade jag inte RemoveTravel eller AddTravel i min TravelManager då jag tyckte att det var lika lätt att lägga denna koden direkt på OnClick eventet på respektive knapp eftersom funktionerna ej används på mer än ett ställe.

I efterhand så inser jag att väldigt många av mina if-satser hade kunnat bytts ut mot try/catch block för att minimera hur många nestade if-satser som finns i t.ex. min felhantering på vissa av mina sidor samt att mycket hade kunnat omformaterats då jag har repeterat mig själv ett antal gånger.